[
    {
        "id": "L0000001",
        "lyrics": "আমার সোনার বাংলা, আমি তোমায় ভালোবাসি\nচিরদিন তোমার আকাশ, তোমার বাতাস, আমার প্রাণে বাজায় বাঁশি\nও মা, ফাগুনে তোর আমের বনে ঘ্রাণে পাগল করে\nমরি হায়, হায় রে—\nও মা, অঘ্রানে তোর ভরা ক্ষেতে আমি কী দেখেছি মধুর হাসি\n\nকী শোভা, কী ছায়া গো, কী স্নেহ, কী মায়া গো—\nকী আঁচল বিছায়েছ বটের মূলে, নদীর কূলে কূলে\nমা, তোর মুখের বাণী আমার কানে লাগে সুধার মতো\nমরি হায়, হায় রে—\nমা, তোর বদনখানি মলিন হলে, ও মা, আমি নয়নজলে ভাসি\n\nতোমার এই খেলাঘরে শিশুকাল কাটিলে রে\nতোমারি ধুলামাটি অঙ্গে মাখি ধন্য জীবন মানি\nতুই দিন ফুরালে সন্ধ্যাকালে কী দীপ জ্বালিস ঘরে\nমরি হায়, হায় রে—\nতখন খেলাধুলা সকল ফেলে, ও মা, তোমার কোলে ছুটে আসি\n\nধেনু-চরা তোমার মাঠে, পারে যাবার খেয়াঘাটে\nসারা দিন পাখি-ডাকা ছায়ায়-ঢাকা তোমার পল্লীবাটে\nতোমার ধানে-ভরা আঙিনাতে জীবনের দিন কাটে\nমরি হায়, হায় রে—\nও মা, আমার যে ভাই তারা সবাই, ও মা, তোমার রাখাল তোমার চাষি\n\nও মা, তোর চরণেতে দিলেম এই মাথা পেতে—\nদে গো তোর পায়ের ধূলা, সে যে আমার মাথার মানিক হবে\nও মা, গরিবের ধন যা আছে তাই দিব চরণতলে\nমরি হায়, হায় রে—\nআমি পরের ঘরে কিনব না আর, মা, তোর ভূষণ ব'লে গলার ফাঁসি"
    },
    {
        "id": "L0000002",
        "lyrics": ""
    }
]